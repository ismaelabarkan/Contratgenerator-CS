## Artikel 1.1 – Voorwerp van de overeenkomst

De overeenkomst heeft betrekking op maatschappelijke ondersteuning bestaande uit activiteiten gericht op het bevorderen van zelfredzaamheid en participatie van de cliënt opdat hij zo lang mogelijk in zijn eigen leefomgeving kan blijven.

Meer specifiek gaat het om de volgende maatschappelijke ondersteuning:

- ☐ Individuele begeleiding basis  
- ☐ Individuele begeleiding basis en plus  
- ☐ Dagbesteding basis (incl. vervoer)  
- ☐ Dagbesteding basis en plus (incl. vervoer)  
- ☐ Kortdurend verblijf  
- ☐ Beschermd Thuis (alleen Staphorst en Zwartewaterland)

De (kwaliteits)eisen ten aanzien van deze producten zijn vastgelegd in de bijlage productomschrijvingen (Bijlage 5 – Productomschrijvingen).

De tarieven van de producten bij ingang van de overeenkomst zijn vastgelegd in de bijlage tarieven (Bijlage 7 – Rapportage tarieven).

---

## Artikel 1.2 – Hiërarchische volgorde documenten

De volgende bijlagen zijn (in hiërarchische volgorde) van toepassing en maken integraal onderdeel uit van de overeenkomst die Partijen sluiten. Het gaat steeds om de gepubliceerde, meest actuele versie van:

1. De overeenkomst  
2. Nadere overeenkomsten gesloten op basis van deze overeenkomst  
3. De Nota’s van Inlichtingen (latere versies gaan voor op voorgaande versies)  
4. De Gemeentelijke inkoopdocumenten met daarin:  
   - **4.1.** Bijlage 5 — Productomschrijvingen  
     Bijlage 6 — Inkoop Wmo begeleiding 2026  
     Bijlage 7 — Rapportage tarieven  
     Bijlage 8 — Administratieprotocol  
     Bijlage 9 — Programma van Eisen  
     Bijlage 10 — SROI  
   - **4.2.** Het meest recente Model Algemene Inkoopvoorwaarden van de Vereniging van Nederlandse Gemeenten (september 2024).  
   - **4.3.** De inschrijving van de Aanbieder met daarin:  
     **4.3.1.** Inschrijfformulier  

---

## Artikel 1.3 – Looptijd

### 1.3.1  
De overeenkomst gaat in op **1 januari 2026** en loopt tot en met **31 december 2029**.

### 1.3.2  
De Gemeente kan na afloop van de looptijd de overeenkomst in zijn geheel of gedeeltelijk verlengen met een periode van **24 kalendermaanden**. De Gemeente mag op deze wijze de overeenkomst maximaal **2 (twee)** maal verlengen.

### 1.3.3  
Als de Gemeente gebruikmaakt van de mogelijkheid te verlengen, dan meldt zij dit bij de Aanbieder minimaal **6 (zes) kalendermaanden** voor einddatum.

### 1.3.4  
De Gemeente is naast de mogelijkheden genoemd in artikel [1.4.2], [1.6.1], 3.19.1 en 3.22 gerechtigd de overeenkomst tussentijds schriftelijk op te zeggen met inachtneming van een opzegtermijn van **6 (zes) kalendermaanden**. De Aanbieder is naast de mogelijkheden genoemd in artikel [1.4.2], 3.22 en 3.30.4 gerechtigd de overeenkomst tussentijds schriftelijk op te zeggen met inachtneming van een opzegtermijn van **6 (zes) kalendermaanden**, mits is voldaan aan de volgende voorwaarde: dat er, naar oordeel van de Gemeente, een passende oplossing voor de inwoner is gevonden en er door de Aanbieder een **warme overdracht** heeft plaatsgevonden.

---

## Artikel 1.4 – Herzieningsclausule

### 1.4.1  
De Gemeente kan de overeenkomst na overleg met de Aanbieder tussentijds wijzigen. De bevoegdheid tot wijzigen is aanvullend op artikel 3.22, artikel 3.25, artikel 3.29.2 en artikel 3.30. Partijen nemen een termijn van maximaal **6 (zes) maanden** in acht, ingaande de dag na het doorvoeren van de wijziging in de overeenkomst. Partijen leggen een wijziging schriftelijk vast als addendum op deze overeenkomst.

### Wijzigingsmogelijkheid 1 – Groepsbegeleiding  
**Aard en omvang van de wijziging:** Op verzoek van de Gemeente kan “groepsbegeleiding” toegevoegd worden als nieuw product. Onder groepsbegeleiding wordt verstaan: individuele begeleiding in groepsvorm.

**Voorwaarden waaronder de Gemeente de wijziging kan toepassen:**
- De Gemeente stelt een concept productomschrijving van groepsbegeleiding vast;
- De Gemeente inventariseert onder de gecontracteerde Aanbieders de interesse om de productomschrijving en financieringsvorm van het product groepsbegeleiding (samen) nader uit te werken;
- De Gemeente kan één of meerdere geïnteresseerde gecontracteerde Aanbieders selecteren en in overleg treden om de specifieke voorwaarden af te stemmen en/of in pilotvorm met het product te starten;
- De Gemeente stelt de definitieve productomschrijving en financieringsvorm van groepsbegeleiding vast;
- De Gemeente kan voor de vaststelling van de financieringsvorm een kostprijsonderzoek (laten) uitvoeren.

### 1.4.2  
De Aanbieder weigert de wijziging niet op onredelijke gronden. Als de gevolgen van de wijziging naar het oordeel van de Aanbieder onredelijk zijn, of Partijen anderszins niet tot overeenstemming komen over de (gevolgen van) de wijziging van de overeenkomst, dan is de Aanbieder gerechtigd de overeenkomst schriftelijk op te zeggen met een opzegtermijn tot aan ingangsdatum wijziging als de Gemeente niet van hem kan verlangen de overeenkomst ongewijzigd voort te zetten.

### 1.4.3  
Opzegging op grond van dit artikel geeft Partijen geen recht op vergoeding van schade en/of kosten.

### 1.4.4  
De Gemeente kan de overeenkomst **eenzijdig** tussentijds wijzigen op basis van onderstaande wijzigingsmogelijkheden. De bevoegdheid tot wijzigen is aanvullend op artikel 3.22, artikel 3.25, artikel 3.29.2 en artikel 3.30.

---

## Wijzigingsmogelijkheid 2 – Toetreding nieuwe aanbieders (structureel)

**Aard en omvang van de wijziging:**  
Iedere twee jaar biedt de Gemeente structureel een kans voor nieuwe Aanbieders om toe te treden als opdrachtnemer van “Wmo begeleiding”. De Gemeente stelt geen beperkingen wat betreft het aantal Aanbieders. De omvang van deze optie ligt in het verlengde van het aanbod van potentiële Aanbieders die geschikt zijn om de dienstverlening van de overeenkomst “Wmo begeleiding” conform gestelde eisen uit te kunnen voeren.

**Voorwaarden waaronder de Gemeente de wijziging kan toepassen:**
- De Gemeente attendeert potentiële Aanbieders tijdig via TenderNed.
- Een potentiële Aanbieder kan uitsluitend per 1 januari geselecteerd worden als opdrachtnemer, namelijk per:  
  - 1 januari 2028  
  - 1 januari 2030  
  - 1 januari 2032
- De potentiële Aanbieder dient kenbaar te maken bij de Gemeente vóór **1 september** van het jaar voorafgaand aan de toetredingsdatum dat hij van de mogelijkheid tot toetreden gebruik maakt, door het indienen van de benodigde stukken zoals omschreven in het inkoopdocument en bijbehorende bijlagen.
- Een potentiële Aanbieder dient te voldoen aan alle oorspronkelijk gestelde eisen die op de overeenkomst van toepassing zijn.
- De beoordelingsprocedure verloopt conform de beoordelingsstappen zoals omschreven in paragraaf 4.3 van het inkoopdocument.

---

## Artikel 1.5 – Bestedingsruimte  
**\[n.v.t. voor alle zes de gemeenten\]**
N.v.t.