# Deel 3: Generieke bepalingen

## Hoofdstuk 1: Levering van jeugdhulp

### Artikel 3.1 – Levering van jeugdhulp

3.1.1  
{{#or (eq uitvoeringsvariant "inspanningsgericht") (eq uitvoeringsvariant "outputgericht")}}
Opdrachtnemer levert jeugdhulp aan jeugdigen die volgens de regels naar hem zijn verwezen (acceptatieplicht). Uitzonderingen gelden als: 
a) Opdrachtgever een cliëntenstop oplegt of Partijen dit samen afspreken;  
b) Opdrachtnemer aantoonbaar niet de juiste hulp kan geven;  
c) de maximale bestedingsruimte bereikt is of bijna bereikt wordt.  
{{else if (eq uitvoeringsvariant "taakgericht")}}
Opdrachtnemer levert jeugdhulp aan jeugdigen die volgens de regels naar hem zijn verwezen, tenzij hij aantoonbaar niet de juiste hulp kan bieden.
{{/or}}

3.1.2  
Opdrachtnemer levert verantwoorde jeugdhulp aan jeugdigen waarvoor Opdrachtgever verantwoordelijk is volgens het woonplaatsbeginsel. Verantwoorde hulp betekent: hulp van goed niveau, veilig, effectief, doelmatig en afgestemd op de echte behoefte. Opdrachtnemer werkt volgens de professionele standaard en volgens wet- en regelgeving, zoals de Jeugdwet en gemeentelijke regels. De hulp voldoet aan de definitie van gepast gebruik. Opdrachtnemer beschikt over genoeg goed opgeleide medewerkers, zoals afgesproken in de inkoopdocumenten en kwaliteitsnormen.

3.1.3  
Als een jeugdige hulp, ondersteuning of zorg krijgt van meerdere (jeugdhulp- of zorg)aanbieders op hetzelfde adres, dan zorgt Opdrachtgever dat de hulp, ondersteuning en zorg goed op elkaar aansluiten, tenzij Opdrachtgever een andere Partij daarvoor aanwijst.

3.1.4  
Als een jeugdige bij Opdrachtnemer komt met een medische verwijzing (en dus niet via de gemeentelijke toegang), dan bepaalt Opdrachtnemer welke hulp nodig is, hoe vaak en hoe lang. Opdrachtnemer werkt daarbij zoals de gemeentelijke toegang dat doet (zie gemeentelijke verordening). Opdrachtnemer kijkt in ieder geval naar eigen kracht, sociaal netwerk, voorliggende voorzieningen, overige voorzieningen en de goedkoopste passende individuele voorziening.

3.1.5  
Opdrachtnemer gebruikt methoden die bewezen werken (evidence based of practice based). Als die ontbreken of niet goed passen, mag hij gangbare methoden gebruiken uit de praktijk. Als ook die niet beschikbaar of passend zijn, toont Opdrachtnemer aan dat hij gelijkwaardige methoden gebruikt. Doet hij dat niet, dan kan Opdrachtgever dit na ingewonnen deskundig advies zien als een tekortkoming in de nakoming.

3.1.6  
Opdrachtnemer kent de richtlijnen uit het rapport van de commissie Rouvoet (Kwaliteitskader seksueel misbruik) en werkt daar aantoonbaar naar.

3.1.7  
Opdrachtnemer informeert de jeugdige op tijd over de mogelijkheid van een onafhankelijke vertrouwenspersoon.

3.1.8  
Elke Partij zorgt dat de andere Partij steeds beschikt over de juiste gegevens:
- postadres
- bezoekadres
- algemeen e-mailadres
- naam, telefoonnummer en e-mailadres van de contactpersoon

3.1.9  
Als Partijen aparte afspraken maken over individuele opdrachten onder deze overeenkomst in een nadere overeenkomst, dan blijven de regels uit deze overeenkomst volledig van kracht.

### Artikel 3.2: – Indexering

3.2.1  
Opdrachtgever past elk jaar een indexering toe op:
- de tarieven (bij inspanningsgerichte en outputgerichte uitvoering),
- of het taakgerichte budget (bij taakgerichte uitvoering).

De eerste indexering geldt vanaf {{date indexering_startdatum "DD-MM-YYYY"}}. Opdrachtgever berekent de indexering zo:
- prognose voor volgend jaar (t+1),
- plus het verschil tussen de eerdere schatting (t-1) en het definitieve percentage van het lopende jaar (t).

Voor loonkosten en materiële kosten gebruikt Opdrachtgever verschillende percentages.

3.2.2  
Opdrachtgever past de indexering toe als volgt:
- voor 90% gebruikt hij het OVA-indexcijfer (personeelskosten) van de Nederlandse Zorgautoriteit, 
- voor 10% het PPC-indexcijfer (materiële kosten) van het Centraal Planbureau.

### Artikel 3.3 – Marketing

3.3.1  
Als Opdrachtnemer marketing gebruikt, dan houdt hij zich aan de gedragsregels voor marketing. Deze regels zijn:  
a) Opdrachtnemer laat duidelijk zien wie hij is op al het marketingmateriaal.  
b) Hij gebruikt geen telefonische marketing, huis-aan-huisverkoop of verkoop op plekken waar veel jeugdigen zijn.  
c) Hij geeft jeugdigen en ouders de mogelijkheid om aan te geven dat zij geen marketing meer willen ontvangen.  
d) Hij levert geen diensten aan jeugdigen als zij daar wettelijk nog geen recht op hebben.  
e) Hij doet zich nooit anders voor, bijvoorbeeld niet als onderzoeksbureau of enquêteur.  
f) Als hij persoonlijke gegevens voor marketing vraagt, dan meldt hij dit duidelijk en vraagt hij schriftelijke toestemming.  
g) Hij gebruikt geen agressieve verkooptechnieken richting jeugdigen of ouders.

3.3.2  
Opdrachtnemer houdt zich ook aan deze regels bij marketing voor diensten die hij levert via een persoonsgebonden budget in de gemeente.

### Artikel 3.4 – Continuïteit van jeugdhulp

3.4.1  
Opdrachtnemer garandeert dat de jeugdhulp voor jeugdigen doorgaat.

3.4.2  
Als Opdrachtnemer een risico ziet voor het doorgaan van de hulp, dan meldt hij dit direct aan Opdrachtgever, met inachtneming van de privacyregels. Opdrachtnemer bevestigt deze melding schriftelijk. Op verzoek geeft hij Opdrachtgever inzage in relevante documenten. Opdrachtgever mag dan een extern onderzoek (bijvoorbeeld door een accountant) laten doen. Bij een vermoeden van risico op continuïteit informeert Opdrachtnemer ook de accounthoudende regio en de Nederlandse Zorgautoriteit (er is besloten dat de taken van de Jeugdautoriteit per 1-1-2026 overgaan naar de NZa).

Partijen beschouwen de volgende situaties altijd als risicovol voor het doorgaan van jeugdhulp:
a) de afgelopen drie jaar achter elkaar negatieve jaarresultaten,  
b) geldproblemen (liquiditeitsproblemen),  
c) bestuurlijke onrust,  
d) maatregelen door inspectie, gemeente of een andere toezichthouder,  
e) een tuchtrechtelijke of strafrechtelijke maatregel. 

Partijen overleggen altijd bij dit soort situaties.

### Artikel 3.5 – Wachttijden en cliëntenstop door Opdrachtgever

3.5.1  
Opdrachtnemer doet zijn best om wachttijden te voorkomen. Als er landelijke wachttijdnormen zijn, dan past Opdrachtnemer deze toe. Als er geen normen zijn, dan gelden de Treeknormen. Als Opdrachtnemer niet onder een Treeknorm voor een specifieke branche valt, dan gelden de Treeknormen Gehandicaptenzorg. Als Partijen de Treeknormen Gehandicaptenzorg niet passend vinden, dan spreken zij samen een andere norm af en leggen die vast in deel 1 of 2.

3.5.2  
Opdrachtnemer informeert Opdrachtgever of een aangewezen Partij actief over wachttijden en wachttijdbeheer. Hij meldt daar ook vooraf als wachttijden dreigen te ontstaan of juist afnemen.

3.5.3  
Opdrachtnemer mag alleen een cliëntenstop instellen als Opdrachtgever hiervoor schriftelijk toestemming geeft.

3.5.4  
Als Opdrachtgever vaststelt dat er een onaanvaardbare wachttijd is, dan helpt Opdrachtnemer actief met het zoeken naar een passend alternatief. Als dat niet lukt, dan moet Opdrachtnemer aantonen dat er geen alternatief is.

3.5.5  
Als Opdrachtgever duidelijke signalen heeft van:
- fraude,
- slechte kwaliteit,
- of onveilige situaties voor de jeugdige of zijn omgeving.

dan mag Opdrachtgever per direct:
- een cliëntenstop instellen,
- of een opdracht beëindigen en aan een andere Opdrachtnemer geven.

### Artikel 3.6 – Cliëntenstop door Opdrachtnemer
{{#or (eq uitvoeringsvariant "inspanningsgericht") (eq uitvoeringsvariant "outputgericht")}}
{{#if meerdere_opdrachtnemers}}
Als Opdrachtnemer een cliëntenstop wil instellen voor een bepaalde vorm van hulp, dan overlegt hij vooraf met Opdrachtgever over een mogelijke oplossing. Opdrachtnemer informeert Opdrachtgever schriftelijk volgens de gemaakte afspraken. Hij meldt ook of er alternatieve of passende hulp beschikbaar is. Dit doet hij minimaal 14 kalenderdagen voordat de cliëntenstop ingaat. Opdrachtnemer stelt de cliëntenstop pas in na schriftelijke toestemming van Opdrachtgever. Opdrachtnemer zorgt altijd voor voldoende crisishulp en andere acute hulp. Hij mag deze hulp nooit weigeren.
{{else}}
n.v.t.
{{/if}}
{{else}}
n.v.t.
{{/or}}

### Artikel 3.7 – Weigering en beëindiging van jeugdhulp  
Opdrachtnemer mag hulp aan een jeugdige alleen weigeren of stoppen, als dit mag volgens de wet. Bij beëindiging houdt Opdrachtnemer minimaal één maand opzegtermijn aan. Op verzoek van Opdrachtgever helpt Opdrachtnemer actief met het vinden van een passend alternatief. Als er een dringende reden is, dan mag de opzegtermijn korter zijn, maar de zorgvuldigheid blijft verplicht. Totdat een alternatief is gevonden, blijft Opdrachtnemer verantwoordelijk voor de jeugdhulp of regelt hij overbruggingszorg.

### Artikel 3.8 – Wijziging behoefte jeugdhulp  
{{#or (eq uitvoeringsvariant "inspanningsgericht") (eq uitvoeringsvariant "outputgericht")}}
Als de hulpvraag van de jeugdige verandert, dan overlegt Opdrachtnemer op tijd met de jeugdige over het aanvragen van een nieuw besluit bij het college. Als Opdrachtnemer is gemachtigd door de jeugdige, dan doet hij de aanvraag namens de jeugdige, in overleg met de jeugdige.
{{else if (eq uitvoeringsvariant "taakgericht")}}
Als de hulpvraag van de jeugdige verandert, dan overlegt Opdrachtnemer op tijd met de jeugdige over het aanpassen van de hulp.
{{/or}}

### Artikel 3.9 – Hoofd- en onderaanneming

3.9.1  
Opdrachtnemer meldt vooraf aan Opdrachtgever als hij jeugdhulp wil uitbesteden aan een onderaannemer. Hij heeft daarvoor schriftelijke toestemming nodig, behalve bij een zelfstandige zonder personeel. De onderaannemer houdt zich aan de geldende wet- en regelgeving en de bepalingen zoals opgenomen in deze overeenkomst. Opdrachtgever mag – om dat te kunnen toetsen - daarvoor een Bibob-onderzoek uitvoeren of laten uitvoeren, zoals bedoeld in artikel 1.8 van de overeenkomst. Als de uitkomst van dat onderzoek daartoe aanleiding geeft, weigert Opdrachtgever de inzet van de onderaannemer. Opdrachtnemer stelt zelf het jeugdhulpaanbod voor de jeugdige en/of ouders samen en legt hierover verantwoording af aan Opdrachtgever.

3.9.2  
Opdrachtnemer schakelt de onderaannemer in op eigen risico. Hij blijft volledig verantwoordelijk voor zijn afspraken uit deze overeenkomst. De onderaannemer moet staan ingeschreven in het Handelsregister. Er mag geen straf-, bestuurs- of fraudeonderzoek lopen tegen de onderaannemer.

3.9.3  
Opdrachtnemer garandeert dat zijn onderaannemer dezelfde kwaliteit levert als hij zelf moet leveren.

3.9.4  
Op verzoek geeft Opdrachtnemer informatie over de onderaannemer. Partijen kunnen aanvullende afspraken maken over onderaannemerschap en vastleggen in deel 1 of 2 van de overeenkomst.

3.9.5  
Opdrachtnemer maakt met elke onderaannemer afspraken. De onderaannemer mag zelf geen andere onderaannemers inschakelen, tenzij Opdrachtgever hiervoor schriftelijk toestemming geeft.

3.9.6  
Opdrachtnemer is het aanspreekpunt voor Opdrachtgever. Hij mag namens alle betrokkenen contact hebben met Opdrachtgever. Opdrachtgever betaalt alleen aan Opdrachtnemer, niet aan onderaannemers. Alleen Opdrachtnemer kan rechten uitoefenen tegenover Opdrachtgever.

